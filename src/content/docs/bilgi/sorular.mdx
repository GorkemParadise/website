---
title: Sıkça Sorulan Sorular
---

### Yazılım Bilmiyorum, Ekibe Girebilir Miyim ❓

Evet. NEXA’da yazılım bilmek bir ön şart değildir. Öğrenmeye açık, sorumluluk alabilen ve ekip içinde aktif olmak isteyen herkes bizim için değerlidir.
Yazılıma yeni başlayan üyeler, ödevlendirme ve çalışmalarla kendilerini geliştirme fırsatı bulur. Önemli olan bilmek değil, öğrenme isteği ve sürekliliktir.

“Başlamak için bilmek gerekmez; öğrenmek istemek yeterlidir.”

---

### Nasıl Üye Olabilirim ❓

Başvurular, her dönem belirli tarihlerde açılır. Başvuru dönemleri hakkında bilgiyi siteyi veya sosyal medya hesaplarımızı takip ederek alabilirsiniz. Başvuru formunu doldurduktan sonra, yazılı mülakatlardan oluşan bir değerlendirme süreci başlar. Başvurular, ekip ihtiyaçları ve adayların yetkinliklerine göre değerlendirilir. Değerlendirme sonrası sesli mülakat daveti alabilirsiniz. Tüm bu işlemler ilk başta doldurduğunuz formdaki mail adresine yollanır.

Başvuru süreci hakkında detaylı bilgiler için Instagram: [nexatr0](https://www.instagram.com/nexatr0)

---

### Bu Topluluğa Sadece Mühendisler Mi Katılabilir ❓

Genel olarak evet; odağımız mühendisliktir. Ancak NEXA sadece mühendislerle sınırlı değildir.
Farklı disiplinlerden gelen bireylerin bakış açılarını değerli buluyoruz.

Özellikle sağlık, tasarım, veri, iletişim ve organizasyon gibi alanlarda bilgi veya ilgi sahibi olan kişiler, projelere önemli katkılar sağlayabilir.
Önemli olan bölümden çok üretme isteği, sorumluluk alma ve ekip çalışmasına uyumdur.

"NEXA’da disiplinler farklı olabilir, hedef aynıdır: çözüm üretmek."

---

### İstanbul Dışından Katılanlar için Verimli mi ❓

Evet, NEXA’da İstanbul dışından katılan üyelerimiz de bulunmaktadır. Projelerimiz genellikle çevrimiçi platformlar üzerinden yürütülmektedir, bu nedenle coğrafi konum bir engel teşkil etmez. Ancak, bazı etkinlikler veya zirveler fiziksel olarak düzenlenebilir; bu tür durumlarda katılım durumu önceden bildirilir. Bazı projelerde yüz yüze toplantılar gerekebilir, bu nedenle üyelerin zaman zaman İstanbul’da bulunmaları faydalı olabilir. Yapacağımız bazı 2-3 günlük zirvelerde ekibin müsaitliğine göre şehir dışından da katılabilecekleri tarih ayarlanarak bilgi verilir.

---

### Hangi Teknolojiler Kullanılıyor ❓

NEXA’da projeler, ihtiyaçlara ve ekip üyelerinin yetkinliklerine göre çeşitli teknolojiler kullanılarak geliştirilir. Genel olarak popüler programlama dilleri ve araçları tercih edilir. Örneğin: Python, JavaScript, HTML/CSS, React, C/C++/C# gibi diller sıkça kullanılır. Ayrıca, veri analizi için SQL ve pandas, seaborn gibi çeşitli kütüphaneler de projelerde yer alabilir. Proje bazında kullanılan teknolojiler değişiklik gösterebilir; bu nedenle, belirli bir proje hakkında bilgi almak için proje liderleriyle iletişime geçmek faydalı olacaktır.

---

### Projeler Nasıl Belirleniyor ❓

Küçük projeler, ekip üyelerine verilen aylık ödevlendirme sonuçları onların ilgi alanı doğrultusunda araştırdıkları bir konu sonrası belirlenir. Bu araştırmalar sonrasında o projelere yardımcı olabilecek diğer ekip üyeleri o projeye dahil olur. Böylece her ekip üyesi aylık ortalama 5-6 projeye katılmış ve uğraşmış olur. Büyük projelerde ise ayın konusu belirlenir ve bu konu üzerine beyin fırtınası yapılarak ekip üyelerinin zayıf olduğu alanlardan kendilerini geliştirmesi için herkesden ufak çaplı destek toplanır. Nedir bu destekler diye sorarsanız; araştırma, dokümantasyon, kodlama, tasarım, test etme gibi çeşitli görevler olabilir. Büyük projelerde daha çok elini taşa sokmak isteyen ekip üyeleri kendi ilgi alanlarına göre görev alabilirler.

---

### Projelerde Hangi Rollerde Görev Alabilirim ❓

Projelerde çeşitli rollerde görev alabilirsiniz. Yazılım geliştirme, tasarım, veri analizi, proje yönetimi, dokümantasyon ve test etme gibi farklı alanlarda katkıda bulunabilirsiniz. Hangi rolde görev alacağınız, ilgi alanlarınıza, yetkinliklerinize ve projenin ihtiyaçlarına bağlı olarak belirlenir. Ayrıca, yeni beceriler öğrenmek isteyen üyeler için aylık ödevlendirme yapılır. Proje liderleriyle iletişime geçerek hangi rollerde görev alabileceğiniz hakkında daha fazla bilgi edinebilirsiniz.

---

### Projelerde Çalışma Şekli Nasıl Oluyor ❓

Projelerde çalışma şekli genellikle çevrimiçi platformlar üzerinden yürütülür. Ekip üyelerinin oluşturuğu küçük projelerde ihtiyaç olan destekler kalan ekip üyelerine aktarılır, o görevi yapabilecek üyelerden katılmak isteyen katılır. Büyük projelerde ise ayın konusu belirlenir ve bu konu üzerine tüm ekip üyeleri katkıda bulunur.